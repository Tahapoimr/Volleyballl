[
  {
    "publishtime": "Time: 1402/4/16-14:00",
    "title": "اول بازی زیبا ، بعد به سکو هم فکر میکنیم",
    "text": "غلامرضا مومنی‌مقدم سرمربی تیم ملی والیبال جوانان ایران در خصوص آمادگی تیم بیان کرد: خداراشکر شرایط تیم خوب است و بازیکنان از لحاظ روحی- روانی، تکنیکی و تاکتیکی در شرایط خوبی قرار دارند و طبق برنامه‌ پیش می‌رویم. تنها مشکل ما، نبود یوسف کاظمی به دلیل مصدومیت است. با این اتفاق کمی از شرایط تیم کامل بودن خارج شدیم ولی بازیکنان جایگزین خیلی خوب کار می‌کنند. امیدواریم در مسابقات با ترکیبی که هماهنگی خیلی خوبی با هم دارند، به خصوص با حضور پوریا خانزاده در مرحله دوم مسابقات، شرایطمان بهتر شود و بتوانیم جزء مدعیان کسب سکوی قهرمانی جهان باشیم\nوی با تاکید بر این که مسابقات قهرمانی جوانان جهان از کیفیت و سطح بالایی برخوردار است، اضافه کرد: در تیم‌ ایتالیا، ولاسکوی بزرگ کنار تیم حضور دارد و تیم‌هایی مثل لهستان، بلغارستان و برزیل مدعی قهرمانی هستند. در مرحله دوم با دو تیم خیلی خوب بلغارستان و لهستان بازی داریم و امیدواریم که بتوانیم به جمع چهار تیم صعود کنیم.\n\n/پایان خبر",
    "content": "سرمربی تیم ملی والیبال جوانان ایران می‌گوید: هم‌قسم شدیم که بهترین نتیجه را بگیریم البته اولویتمان نمایش والیبال زیباست.",
    "url": "https://s8.uupload.ir/files/reo1z1x2_60mz.jpg"
  },
  {
    "publishtime": "Time: 1402/4/16-14:00",
    "title": "تیم ملی آماده فراموش کردن خاطرات تلخ آناهایم...",
    "text": "این جلسه تمرین با صحبت‌های علیرضا طلوع کیان مربی تیم ملی والیبال ایران که در غیاب بهروز عطایی هدایت ملی پوشان را در اختیار دارد، آغاز شد و سپس بازیکنان زیر نظر یاناس مربی بدنساز تیم ملی به گرم کردن پرداختند.\nدر ادامه تمرینات با تمرکز بر روی توپ گیری و تاکتیک‌های کادر فنی برای مقابله با بلغارستان پیگیری شد و در فواصل مختلف طلوع کیان و پاول تمرین را متوقف و با بازیکنان صحبت کردند.\nدریافت و توپ گیری، استفاده حداکثری از پتانسیل بازیکنان جوان و همچنین استفاده از توپ‌های مرده از محورهای مهم تمرین جدی و پرفشار ملی پوشان بود. بازیکنانی که روز گذشته در دیدار مقابل فرانسه به میدان رفته بودند، کمی زودتر از سایرین به سرد کردن و استراحت پرداختند.\nمرتضی شیاری مربی ایرانی شاغل در تیم های ملی والیبال آمریکا نیز از مهمانان ویژه این تمرین ملی پوشان بود.\nملی پوشان کشورمان امروز پنجشنبه یک جلسه آنالیز برای بررسی و تحلیل تیم بلغارستان در دستور کار خود دارند و ساعت ۲۰:۳۰ به وقت آناهایم (جمعه ساعت هفت صبح به وقت تهران) در دومین دیدار خود در هفته سوم این رقابت ها به مصاف تیم ملی بلغارستان خواهند رفت.\nتیم ملی والیبال ایران در این هفته از رقابت‌ها علاوه بر در اختیار نداشتن چند بازیکن اصلی خود، سرمربی، مشاور فنی و آنالیزور خود را به علت عدم صدور ویزای آمریکا در اختیار ندارد که بر اساس مصوبه فدراسیون جهانی امتیازات ایران و رقبایش به دلیل این اتفاق در هفته سوم در رنکینگ جهانی تاثیری نخواهد داشت.",
    "content": "تیم ملی والیبال ایران عصر روز چهارشنبه به وقت محلی دومین جلسه تمرین توپی خود را در آناهایم برگزار کرد.",
    "url": "https://s8.uupload.ir/files/tyr50xz2_55vu.jpg"
  }
]
